Ako se pitaš zašto je sve tako zakomplikovano: 


Razvoj poslovnih Internet rešenja

Zahtevi i uputstva za izradu samostalnih projekata

Poštovane koleginice i kolege,


Kako biste ispunili predispitnu obavezu izrade samostalnog projekta, potrebno je da kreirate web sajt koji se sastoji od 15 do 20 stranica, na temu po sopstvenom izboru. Realizaciju predispitne obaveze izrade samostalnog projekta mogu realizovati isključivo studenti koji su dobili pismeno odobrenje predmetnog nastavnika da mogu nastaviti sa radom na samostalnom projektu nakon uspešne realizacije faze prijave samostalnog projekta.

Prilikom izrade stranica treba da prikažete svoje veštine u korišćenju HTML-a i CSS-a.

Obavezni HTML5 elementi
Obavezni ste da na svojim stranicama koristite sledeće HTML5 elemente:
div, p, ol, ul, li, a, em, strong, address, span, br, img.

Osim toga, potrebno je da pravilno upotrebite i HTML5 elemente za semantičko označavanje:
header, footer, nav, aside, figure, figcaption.

Dizajn i raspored elemenata
Dizajn većeg dela stranica treba da bude uniforman, što znači da treba da se opredelite za neku od strategija rasporeda elemenata na stranicama. Obavezno je da primenite višestubačni raspored uz plutajuće elemente (float) i izbegavanje plutajućih elemenata (clear).

Pored toga, pri kreiranju rasporeda, treba da pokažete i razumevanje svojstava min-width i max-width.
Raspored elemenata na svim stranicama u projektu obavezno mora posedovati osobinu responzivnosti prema pravilima responsivnog veb dizajna definisanog na predavanjima i vežbama, kao i u poglavlju 3 obavezne literature.

Sadržaj i semantičko označavanje
Stranice ne bi trebalo da izgledaju „siromašno“, tj. da im nedostaje sadržaja.
Sa aspekta semantičkog označavanja sadržaja projekta, obavezni ste da barem jednom primenite sve tagove definisane i objašnjene u poglavlju 5 obavezne literature.

Tabele
Na nekoliko stranica po izboru treba da prikažete i veštinu kreiranja tabela, pri čemu obavezno treba da upotrebite elemente:
table, caption, th, tr, td

CSS svojstva:
border, border-collapse, padding, text-align, border-spacing

Kao i colspan i rowspan atribute. Potrebno je da prikažete prostiranje ćelije preko više redova i kolona i tehniku raspoređivanja sadržaja u nevidljivoj tabeli na barem dve stranice.

CSS pravila i selektori
Potrebno je da prikažete sva tri načina uključivanja CSS-a u stranicu:

Inline
Embedded
External (uz naglašenu upotrebu eksternih CSS-ova)
Takođe, potrebno je koristiti sledeće vrste CSS selektora:

Selektore tipa elementa
Selektore potomaka
Selektore dece
Selektore najbliže braće
ID selektore
Selektore klasa
Grupisane selektore
Navigacija i linkovi
Sajt treba da ima ispravno semantički označenu navigacionu traku, kreiranu od neuređene liste (ul), pri čemu na a (anchor) elementu treba da prikažete upotrebu pseudo-selektora :hover i :active.

Obavezno je da na nekoliko mesta prikažete upotrebu:

Slika kao linkova
Email linkova
Otvaranje linkova u novom prozoru
Pri otvaranju linka u novom prozoru u obavezi ste da koristite najmanje dve od četiri vrednosti:

_blank
_self
_parent
_top
Obavezne vrednosti su: _blank i _self.
CSS merenje i tekstualna svojstva
Potrebno je koristiti različite CSS merne jedinice:

em, %, px, vw, vh
Pri definisanju CSS pravila za različite elemente, treba makar jednom da upotrebite sledeća svojstva:

font-family, font-size, font-style, font-variant, font-weight
color, line-height, text-align, text-decoration, text-indent, text-shadow, text-transform
Pozicioniranje elemenata
Pri rasporedu elemenata na stranici treba da prikažete sva četiri metoda pozicioniranja:

static
relative
fixed
absolute
